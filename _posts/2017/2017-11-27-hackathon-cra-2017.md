---
layout: post
category: CLANKY
title: Piráti na Hackathonu ČRA - IoT 2017
date: 2017-11-27T13:49:00+01:00  
tags: hackhaton
author: Piráti Pardubického kraje
image: assets/img/articles/2017/hackathon-cro.jpg   #751x422 pixelu
---

V pátek, 24. listopadu 2017, se pardubičtí Piráti [Andrej Ramašeuski][1] a [Ondřej Češik][2] zúčastnili soutěže, pořadané společností České Radiokomunikace, [Hackathonu][3], zaměřeného na **Internet věcí (IoT)**. V průběhu akce se jim podařilo zprovoznit prototyp protipovodňového čidla, napojeného na síť [LoRa][4].

V porovnání se stávajícími systémy, sledujícími hladinu vodních toků, nabízí navržené řešení menší energetickou náročnost a delší životnost na baterii, což výrazně zvyšuje spolehlivost včasného hlášení před mimořádnou situací. Navržený prototyp obsahoval jednoduché ultrazvukové čidlo vzdálenosti a rádiový modul Lora Click. Data, přenesené přes síť LoRa, se následně prostřednictvím MQTT gatewaye, navržené týmem Pirátů přenášela do už existujícího hydrologického informačního servisu společnosti [Mopos Communications, a.s.][4]


Radiokomunikace nejsou jediné, kdo u nás Hackathony, tedy soutěže v programování čehokoli, pořádají. Například jeden s tématem ecommerce u nás pro vývojáře chystá v prosinci společnost Rockaway. Hackathony se pořádají všude na světě a kladou si za cíl vyvíjet nová a neotřelá řešení daných zadání.

Tyto soutěže jsou důkazem toho, že IT systémy jdou dělat i bez horentních sum za jejich realizaci a že mnohdy dobré nápady a jednoduché řešení jsou to, co si tento obor žádá. **Otevřené zdrojové kódy a open software** potom dávají možnosti jednotlivé systémy dále jednoduše upravovat a vylepšovat. 

Pozn. autorem obrazku je Adam Hecl (publikovano na [ihned.cz][5])

[1]: https://pardubicky.pirati.cz/lide/andrej-ramaseuski/
[2]: https://pardubicky.pirati.cz/lide/ondrej-cesik/
[3]: https://www.cra.cz/
[4]: https://www.cra.cz/objevte-svet-iot
[5]: http://domaci.ihned.cz/c1-65968340-internet-veci-na-koleni-vyvojari-za-par-hodin-naprogramovali-protipovodnova-cidla-ale-i-chytrou-ptaci-budku

