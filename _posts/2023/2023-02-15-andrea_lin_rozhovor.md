---
layout: post
category: CLANKY
title: Andrea Linhartová - Oceňují krajské nemocnice dostatečně své zaměstnance?
date: 2023-02-15T07:00:00+01:00
tags: 
    - Krajske-zastupitelstvo
    - andrea-linhartova
author: Piráti Pardubického kraje
image: articles/2023/andrea_cover.png
important: true
---


**“Určitě bych ocenila větší podporu personální politiky ve zdravotnictví. Líbila by se mi i lepší nabídka zaměstnaneckých benefitů. Kraj by mohl ve spolupráci s městy podpořit vznik dětských skupin, které by byly přímo určeny pro děti zaměstnanců nemocnic NPK,” říká Andrea Linhartová, členka výboru pro zdravotnictví krajského zastupitelstva.**

  

**Pro jaký návrh se vám hlasovalo lehce?**

Na tuhle otázku není úplně jednoduché odpovědět. Za dva roky proběhlo mnoho hlasování, se kterými jsem souhlasila a podporovala je. Například když se schvalovala pomoc Ukrajině. Jednalo se o nákup generátorů a čerpadel do oblasti Chersonu. Zúčastnila jsem se cesty na Ukrajinu, kde jsem zažila jsem výpadek proudu, v jehož důsledku si nemůžete ani umýt ruce nebo sedíte uvnitř místnosti v zimní bundě. Pokud zrova nepatříte mezi ty šťastlivce, kteří mají generátor.

Obecně kvituji body, které jsou určeny na podporu a rozvoj, ať už organizací nebo obcí.

  

Určitě bych ocenila větší podporu personální politiky ve zdravotnictví. Nedávno jsem narazila na článek, který nemluví dobře o mzdách lékařů v Pardubickém kraji. Líbila by se mi i lepší nabídka zaměstnaneckých benefitů. Kraj by mohl ve spolupráci s městy podpořit vznik dětských skupin, které by byly přímo určeny pro děti zaměstnanců nemocnic. Přeci jen pracovní doba zdravotní sestry nebo lékaře je odlišná od běžné pracovní doby. Jako zastupitelé ale nemáme až takový vliv na fungování Nemocnice Pardubického kraje (NPK).

  

**S čím jste zásadně nesouhlasila?**

Bylo více rozhodnutí, nad kterými jsem pochybovala. Zásadně mi vadila situace v dopravě, týkající se společnosti BusLine. Dopředu bylo naším klubem upozorňováno na problémy, které se změnou dopravce mohou přijít, a také na špatnou komunikaci. Myslím, že vše, co jsme zmínili se bohužel i stalo.

  

Ačkoliv velmi kvituji programy pro rozvoj a inovaci podnikání v kraji, tak jsem mnohdy měla rozporuplný postoj k navýšení investic do podnikatelského inkubátoru P-PINK. Mám za to, že organizace má mnohem větší potenciál, než vykazuje. Věřím, že se situace změní a tato instituce bude i více v budoucnu v kraji známá a využívaná.

  

**Jaká témata na kraji otevíráte?**

Zdravotnictví. Z hlediska své práce vnímám spíše zajištění péče z pohledu zdravotních pojišťoven. Ono to téma je ale tak komplexní, že jedno nejde odtrhnout od druhého. Velkým tématem je personální situace v NPK. Chrudimská nemocnice a uzavření interny dopadá na všechny další nemocnice v kraji. Je to takový domeček z karet, který pokud se nám sesype jeho část, bude mít pravděpodobně negativní dopad na další nemocniční zařízení. Na zdravotním výboru se snažíme s kolegou Karstenem Sachsem přicházet s návrhy a řešeními. Mnohdy jsme otevřeli podněty, které se pak ukázaly jako věci, nad kterými není dobré mávnout rukou.

  

Mrzí mě, když se zdráháme využít legislativu, o kterou se může kraj opřít. Přitom by to mohlo alespoň pomoci otevřít diskusi. Mám nyní na mysli složitou situaci v LSPP (Lékařská služba první pomoci) v Pardubicích.

  {% asset 'articles/2023/andrea_1.jpeg' magick:resize='751x422^' magick:gravity='north' alt='Andrea Linhartova'%}

**Které oblasti se Pardubický kraj věnuje podle vás málo?**

Netroufnu si říci, zda se dané problematice kraj věnuje málo, ale určitě by se mohl více zaměřit na opravu silnic. V kraji jsou vozovky, které byly během pár let několikrát opravovány, a buď se něco podcenilo nebo neodvedlo správně. Oproti tomu jsou silnice, které slouží při těchto opravách jako objízdná trasa, protože nejsou uzpůsobené na takovou zátěž a tím trpí. Tyto komunikace se následně opraví “záplatou”, když jsou pak znovu více zatíženy a opět využity pro objízdnou trasou, tak se úplně rozpadají.

  

**Jste v polovině výkonu svého mandátu. Co chcete ještě stihnout?**

Vážně bych si přála, aby byla chrudimská nemocnice zpět na nohou a NPK bylo pět dobře fungujících nemocnic.

  

Bude to možná znít legračně, ale ráda bych, aby i výbory fungovaly více otevřeně. Abychom nebyli pouze osobami, které odsouhlasí záměry, ale i iniciace ze strany člena výboru byla brána jako možný přínos nebo nový pohled na věc. Nemyslím, že jsme nepřátelská opozice. V zastupitelstvu či jeho výborech chceme hledat a přinášet možné cesty k řešením.


**Jaký osobní přínos má pro vás práce v krajské samosprávě?**

Některá témata, která se otevřela vnímám trochu tabuizované. Myslím, že v tomto směru je ještě kus cesty a mnoho práce před námi. Kraj zpracovává spoustu užitečných informací a podporuje svými programy a dotacemi mnohé. Při předávání těchto detailů ještě není vše „par excellence“, i když ty správné počáteční krůčky jsou již z mého pohledu činěny.

  

**Změnil se díky vaší politické práci pohled na krajskou samosprávu?**

Krajská samospráva je mnohdy pro lidi neuchopitelná. Je to možná i proto, že lidem není jasné kam a jak zasahuje, co všechno ovlivňuje. Například kraj podporuje různé příspěvkové organizace. Jako krajská zastupitelka často řeším problém, o kterém se dozvím mnohdy od kolegů a to třeba i z jiných krajů.

  {% asset 'articles/2023/andrea_2.jpeg' magick:resize='751x422^' magick:gravity='north' alt='Andrea Linhartova'%}
