---
layout: post
category: CLANKY
title: Libuše Vévodová - Školní psycholog je v dnešní době stejně důležitý jako učitel
date: 2023-03-19T07:00:00+01:00
tags: 
    - Libuše-Vévodová
    - Krajske-zastupitelstvo
author: Piráti Pardubického kraje
image: articles/2023/liba_cover.png
important: true
---
**„Podařilo se nám prosadit financování školních obědů pro žáky ze sociálně slabých rodin. Naší snahou je navýšení počtu dětských psychologů tak, aby působili ve všech typech škol,“ říká Libuše Vévodová, členka výboru pro výchovu, vzdělávání a zaměstnanost.**

**Které hlasování pro vás bylo lehké?**

Náš zastupitelský klub má rozdělené kompetence, všechny body jsou předem
prodiskutovány. Hlasování je zpravidla jednotné. K mému tématu školství se váže i sociální oblast. Jsem tedy ráda, že se podařilo v počátku volebního období prosadit financování školních obědů pro žáky ze sociálně slabých rodin. Podporujeme úzkou spolupráci s pedagogicko-psychologickými poradnami. Naší snahou je prosazovat navýšení počtu dětských psychologů tak, aby působili ve všech typech škol.

**Jaká témata na kraji otevíráte?**

Přetrvává problém s nevyhovujícím počtu dětských psychologů ve školách. Také problém v hromadné dopravě není stále vyřešen. Mnoho žáků a studentů se potýká s pozdními příjezdy do výuky.

**V čem spatřujete problém ohledně působení ve výboru?**

Mým tématem je především školství, částečně sociální tématika. Na zastupitelstvu se otvírají témata po vzájemné dohodě zastupitelského klubu. Jako problém vidím, že předkládané návrhy, které musí projít schvalováním zastupitelstva, předkládá předseda výboru. Jemu jsou předloženy odborem školství. Členové výboru se mohou dodatečně doptávat, ale předem se s nimi příliš mnoho věcí nekonzultuje.

**Které oblasti se Pardubický kraj věnuje podle vás málo?**

Kraj vykonává svou činnost v souladu se zákonem. Oblast, ve které má působnost kraj je široká. Je to mezičlánek mezi ministerstvem a obcemi. Zda se dostatečně věnuje konkrétnímu problému posoudí volič.

{% asset 'articles/2023/liba_2.jpeg' magick:resize='751x422^' magick:gravity='north' alt='Libuše'%}

**Jste v polovině výkonu svého mandátu. Co plánujete ještě stihnout?**

Ráda bych se zasadila o možnost, nejen finanční, podpory pro budování multifunkčních vzdělávacích projektů. Například v Brněnci na místě bývalé továrny bude vznikat unikátní expozice. Přiblíží budoucím generacím život obyvatel svitavského regionu v souvislosti s událostmi v období 2. světové války.
Také sleduji, jakým způsobem ovlivňuje ministerstvo činnost resortu školství. V tomto ohledu mám jisté výhrady k budoucímu směřování. Na výboru diskutujeme potřebnost rozvoje jednotlivých vzdělávacích institucí, jejich podporu, nutnost omezování, popř. rozšiřování oborů potřebných pro budoucí vývoj ekonomiky.
V letošním školním roce narostl zájem o školy s gymnaziálním typem výuky. Rozhodně nebude možné přijmout všechny uchazeče do škol, které preferují. Jsem však přesvědčena, že i když se stanou studenty jiné školy, než si přáli, dostane se jim kvalitního vzdělání.

**Jaký osobní přínos má pro vás práce v krajské samosprávě?**

Setkávání s představiteli krajské samosprávy, poměrně jednoduchý přístup k informacím, možnost podpořit, popřípadě rozporovat jednotlivá rozhodnutí z pozice zastupitele mě svým způsobem naplňuje. Mohu vidět řízení škol nejen z pozice aktivního pedagoga.

**Změnil se díky vaší politické práci pohled na krajskou samosprávu?**

V podstatě jsem neměla žádná zvláštní očekávání. Kompetence krajské samosprávy jsou, dané. Co mě mrzí? Přestože voliči vybírají členy zastupitelstva, tak pocitově vidí jen nejvyšší článek řízení státu a pak obecní samosprávu. Kraj však v této linii hraje nezanedbatelnou roli. Jeho rozhodnutí jsou důležitá. Rozhodně mám zájem na pozitivním rozvoji kraje, a to nejen v oblasti školství.

{% asset 'articles/2023/liba_1.jpeg' magick:resize='751x422^' magick:gravity='north' alt='Libuše'%}
