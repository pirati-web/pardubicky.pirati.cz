---
layout: post
category: CLANKY
title: Piráti v Pardubickém kraji si zvolili nové vedení
date: 2022-11-09T07:00:00+01:00
tags: 
    - PKS
author: Piráti Pardubického kraje
image: articles/2022/ps22.png
important: true
---
 
**Členská základna Pirátů Pardubického kraje si na začátku listopadu zvolila nové předsednictvo tohoto sdružení. Předsedou krajského sdružení se opět stal Jiří Ducháček, krajský zastupitel a IT manager z České Třebové. Místopředsedy byli zvoleni Andrej Ramašeuski z Radhoště, Lenka Španihelová Martínková z Vápenného Podolu, Andrea Linhartová z Chrasti a Stanislav Klát z Nových Hradů. Nové krajské předsednictvo se v nadcházejících dvou letech bude aktivně věnovat přípravě na krajské volby , které se uskuteční v roce 2024.**
 
Volby nového předsednictva proběhly elektronicky, hlasovala tak většina členů sdružení, které má napříč Pardubickým krajem 63 lidí.
 
Nově zvolený předseda krajského sdružení **[Jiří Ducháček](https://pardubicky.pirati.cz/lide/jiri.duchacek/)** promluvil o svých hlavních cílech ve funkci.
>„Rád bych se věnoval stabilizaci a rozšíření členské základny. Kraj by měl  fungovat jako dobře sehraný tým. Chceme, aby naši členové  byli důvěryhodní, posilovali dobré jméno strany a byli čitelnými partnery.S tím souvisí i zviditelnění práce pirátských zastupitelů v obcích a na kraji. Našim hlavním cílem je svobodná, vzdělaná a informovaná společnost a na tom je potřeba pracovat i nadále. Doufám že se nebude opakovat doba,kdy se lidé nepotkávali osobně a spousta věcí se přesunula do on-line světa. Osobní setkání nelze nahradit a myslím si, že je potřeba se s Piráty potkat i mimo web a sociální sítě. „
 
Prvním místopředsedou byl zvolen krajský zastupitel a běloruský disident **[Andrej Ramašeuski](https://lide.pirati.cz/profil/2636/)**.
>„Jako člen dvou celostátních orgánů – Republikového výboru a Technického odboru, rad bych se přednostně věnoval digitalizaci a automatizaci vnitrostranických procesu, dodržování pirátské legislativy a, v neposlední řadě i mezikrajské komunikaci.“
 
Druhou místopředsedkyní je krajská zastupitelka a zastupitelka Vápenného Podolu **[Lenka Španihelová Martínková](https://lide.pirati.cz/profil/2121/)**.
>„V rámci PKS bych se ráda zaměřila na propojování jednotlivých místních sdruženích s předsednictvem krajského sdružení. Zásadně vnímám vnitrostranickém vztahy v rámci kraje a právě na tématu dobrých vztahů a komunikace bych se chtěla zaměřit. Společné prosazování pirátských hodnot se bez spolupráce neobejde.“
 
Pozici třetí místopředsedkyni získala krajská zastupitelka a metodička EU **[Andrea Linhartová](https://lide.pirati.cz/profil/2424/)**.
>„Ve svém působení v předsednictvu Pardubického kraje bych se chtěla dále věnovat a navázat již na předchozí činnost v rámci administrativy a procesu uzavírání smluv. Skloubit možnosti zaměstnávání s politickou angažovaností dobrovolníků v kraji, není vždy jednoduchá věc. O to více, když chcete dostát mnohdy oprávněným očekáváním a kritickému myšlení Pirátů, což je jedna z mnoha věcí, kterých si u našich členů vážím.“
 
Volbu uzavřel **[Stanislav Klát](https://lide.pirati.cz/profil/2454/)**, který se věnuje především životnímu prostředí a oblasti sportu a nyní se stal čtvrtým místopředsedsedou Pirátů v Pardubickém kraji.
>„Mým největším cílem bude normalizace pirátské značky. Především po posledních volbách do Poslanecké sněmovny mi přijde, že se s Piráty stále pojí různé nepěkné konotace a lži. Rád bych pracoval na prohlubování naši dobré pověsti a více přiblížil naše konání běžným občanům, kteří se o politiku třeba zas až tolik nezajímají.“
 
 

