---
layout: post
category: CLANKY
title: Piráti v Pardubickém kraji rekapitulují
date: 2022-02-09T14:00:00+0200
tags: 
    - Krajske-zastupitelstvo
    - zastupitel
author: Piráti Pardubického kraje
image: articles/2022/rekapitulace_pirati.png
---
**Uplynulý rok představoval pro obyvatele našeho kraje velkou výzvu. Koronavirová omezení měla větší následky než v roce 2020. Někomu zemřeli bližní, jiní mají dlouhodobé zdravotní problémy. Mnoho občanů se dostalo do svízelné finanční situace nejen kvůli nemožnosti pracovat či podnikat v plném rozsahu své činnosti, ale i zvyšujícím se cenám od energií po potraviny. Ztráty pořád nejsou vyčísleny a my si můžeme jedině přát, aby nenarůstaly.**

*Události roku 2021 rekapitulují krajští zastupitelé zvoleni za Pirátskou stranu.*

## Doprava a infrastruktura

Přes některé menší či větší problémy pokračuje stavba dálnice a navazující infrastruktury. 

> „Od těchto komunikací si slibujeme odlehčení přetížených silnic
> prvních a druhé třídy ale také propojení jednotlivých obcí. Díky tomu
> by mohlo z našeho kraje odcházet méně lidí za prací, naopak bychom se
> mohli stát zajímavou alternativou pro mladé lidi,“

 říká [Jiří Ducháček](https://pardubicky.pirati.cz/lide/jiri.duchacek/), člen výboru pro dopravu a dopravní obslužnost.

> „Velkým pozitivem v dopravě je skutečnost, že se s Pardubicemi počítá
> v rámci vysokorychlostní železnice a s Českou Třebovou jako významných
> železničním uzlem (seřaďovacím nádražím). Také se zdá, že kanál Dunaj
> – Odra – Labe bude "zasypán". Tento velmi pravděpodobně ekonomicky
> nerentabilní projekt, který by se v našem kraji navíc potýkal s
> nedostatkem vody, není možné v rámci aktuálních rozpočtů realizovat.
> „Teď ještě, aby se co nejrychleji otevřela stavební uzávěra, která
> dusí některé dotčené obce v rozvoji,“

 dodává [Jiří Ducháček](https://pardubicky.pirati.cz/lide/jiri.duchacek/).

## Zdravotnictví

V oblasti zdravotnictví se daří čerpat dotační prostředky na výstavbu nových stanic záchranné služby, a hlavně centrálních urgentních příjmů pardubické a orlickoústecké nemocnice. Zároveň byl vysoutěžen nový nemocniční informační systém, který by měly používat všechny nemocnice sdružené v akciové společnosti. Tyto novinky by měly pomoci ke koncentraci poskytované péče a snížení možnosti lidských chyb. Očekáváme tak zkvalitnění především urgentní péče. Další zlepšení by měla přinést Střednědobá koncepce zdravotnictví Pardubického kraje, na které se členové pirátské strany podíleli.

> „Naopak se nedaří, stejně jako jinde v republice, řešit dlouhodobé
> problémy s nedostatkem doktorů v odlehlejších částech kraje a
> zdravotnického personálu v nemocnicích. Kroky, které by v tomto mohly
> pomoc jsou zatím z našeho pohledu ojedinělé a spíše spoléhají na
> náhodu než na cokoliv jiného. Stejně tak stále vidíme problém s
> nedostatečnou veřejnou kontrolou akciové společnosti Nemocnice
> Pardubického kraje a nedostatečnou komunikací směrem k občanům.
> Podivné na tom je, že co jde například u orlickoústecké nemocnice, to
> v ostatních nemocnicích nejde,“

 popisuje problémy [Andrea Linhartová](https://pardubicky.pirati.cz/lide/andrea-linhartova/), členka výboru pro zdravotnictví.

## Školství

Dobré zprávy přicházejí z oblasti školství. Kraj se soustředí na obnovu budov školních zařízení, jejichž je zřizovatelem. Zahájil přípravu pilotních projektů instalace fotovoltaických panelů na střechy vhodných budov. Vzhledem k rostoucím cenám energií se zvyšuje návratnost investice. 

> „Zároveň se sluší poděkovat učitelům, že v této době velká většina z
> nich zvládá různé formy výuky (často hybridní) a zároveň nad rámec už
> takto navýšených povinností se podílí na trasování namísto pracovníků
> hygienických stanic,“

 říká [Libuše Vévodová](https://pardubicky.pirati.cz/lide/libuse-vevodova/), členka výboru pro výchovu, vzdělávání a zaměstnanost.

## Sociální oblast

Zásadní pro sociální oblast v Pardubickém kraji bylo v roce 2021 zajištění financování sociálních služeb, které bylo ovlivněné rozpočtovým provizoriem. Hrozilo, že lednové i únorově mzdy budou pracovníkům v sociálních službách vyplaceny se zpožděním. Díky usilovné práci se podařilo poskytnout prostředky včas. „

> Situace kdy si ředitelé organizací často musí brát kontokorenty a
> ručit svým majetkem, aby mohli vyplatit mzdy je za nás neudržitelná a
> nekoncepční. V zastupitelstvu jsme na konci roku 2021 schválili návrh
> na možnost půjčky od kraje pro překlenutí období, než dorazí dotační
> prostředky,“

 říká [Lenka Martínková Španihelová](https://pardubicky.pirati.cz/lide/lenka-spanihelova/), předsedkyně výboru pro sociální věci a neziskový sektor.

Dobrou zprávou je, že v loňském roce krajská příspěvková organizace Domov na cestě začala provozovat domov se zvláštním režimem Domky – Předhradí. Jde o ojedinělý projekt proměny ústavu pro lidi s vážným duševním onemocněním na moderního poskytovatele pobytových komunitních služeb. 

> „Přestěhováním klientů do těchto nových objektů se završí postupné
> pětileté opouštění hradu Rychmburk. Tato transformace je pro moderní
> sociální služby a život klientů důležitá a má naši podporu,“

 dodává [Lenka Martínková Španihelová](https://pardubicky.pirati.cz/lide/lenka-spanihelova/).

  

## Sport a cestovní ruch

Těžké chvíle zažíval sport. Po určitou dobu byly zakázány i tréninky, což silně poznamenalo především děti.

>  „Zatímco dospělý a profesionální sport se po pandemii vzpamatoval
> celkem rychle, pak zkušenosti trenérů a zahraniční studie hovoří o
> velkém propadu zájmu mezi dětmi a mládeží. Na reakci veřejné správy na
> tuto situaci stále čekáme,“

 konstatuje [Filip Mezera](https://pardubicky.pirati.cz/lide/filip-mezera/), předseda zastupitelského klubu Pirátů a fotbalový trenér.

Krajská podpora cestovního ruchu nebyla v loňském roce omezena. Peníze byly vyčleněny na provozní náklady, tak i na rozvoj infrastruktury. Mnoho projektů bylo zajímavých, nicméně některé mají diskutabilní přínosy. Příkladem může být například dotace 250 tisíc korun na nákup stacionárního měření cyklodopravy. Tento a jemu podobné projekty jsou zajímavé, ale … 

> „Bohužel stále postrádáme novou koncepci rozvoje cestovního ruchu, na
> které by se měla výrazně podílet Destinační společnost Východní Čechy.
> Staré koncepci skončila platnost už v roce 2020 a nová zatím není k
> dispozici. Což je škoda, protože bychom díky existenci tohoto
> dokumentu bychom mohli často žádat o dotační tituly z EU a dalších
> institucí. Smutnou skutečností zůstává, že toto není jediná již
> přežitá strategie kraje. Chybí nám například i nová koncepce pro
> rozvoj a muzejnictví, a především pro rozvoj památkové péče. K rozvoji
> cestovního ruchu a kultury už by se konečně mělo začít přistupovat
> modernějším způsobem,“

 kritizuje absenci klíčových dokumentů [Daniel Lebduška](https://pardubicky.pirati.cz/lide/daniel-lebduska/), člen výboru pro sport, volnočasové aktivity a cestovní ruch.

## Kultura

Kulturní akce neměly v loňském roce na růžích ustláno. Přesto nelze říci, že se v Pardubickém kraji zastavil čas. Otevřen byl například hrad Rychmburk. 

> „V roce 1945 znárodněná památka dlouhodobě sloužila jako domov pro
> seniory a od roku 2007 jako domov pro lidi s duševním onemocněním.
> Nyní lze na hradě lze navštívit pilotní expozici o historii panství
> Rychmburk. Dále je návštěvníkům přístupná kaple, koncertní sál a
> hradní věž,“

popisuje nový projekt [Vladek Vácha](https://pardubicky.pirati.cz/lide/vladek-vacha/), člen výbor pro kulturu a památkovou péči. Dalším objektem, který má přilákat do kraje nadšence historie je tvrz Bouda, kde končí rekonstrukce samotného objektu a do provozu se chystá i zázemí po muzeum opevnění.

> „V kultuře i v cestovním ruchu hodnotíme pozitivně rozvoj jednotlivých
> lokací. Naopak jako příležitost, kterou je vhodné dále rozvíjet,
> vidíme využívání krajských kanálů k propagaci jednotlivých akcí. A
> dále využívání příležitostí, ke lze za drobné peníze udělat kraji
> velkou reklamu. Testem, jak kvalitně kraj toto zvládá bude v roce 2022
> evropské finále stromu roku, kde bude Českou republiku zastupovat
> Lukasova nebo též „zpívající“ lípa z Telecí,“

říká [Vladek Vácha](https://pardubicky.pirati.cz/lide/vladek-vacha/).

## Životní prostředí

Loňský rok nebyl pro životní prostředí v Pardubickém kraji úplně výhra. 

> „I přes náš boj v zastupitelstvu Pardubického kraje si elektrárny ve
> Chvaleticích a Opatovicích nad Labem dokázaly zajistit výjimku pro
> možnost výrazně více znečišťovat ovzduší, než dovolují emisní limity.
> Málo platné, že se proti těmto výjimkám stavěly nejen ekologické
> organizace, krajská i městská opozice. Obě výjimky prošly v požadované
> délce. Nepodařilo se ani snížit dobu jejich trvání a bohužel dalších
> pár let budeme muset nadýchat o něco více oxidů uhlíku a rtuti,“

 informuje [Andrej Ramašeuski](https://pardubicky.pirati.cz/lide/andrej-ramaseuski/), člen výboru pro životní prostředí, zemědělství a venkov.

Na druhou stranu má Pardubický kraj dobře našlápnuto při obnově krajiny, zadržování vody v krajině a diverzifikaci půdního fondu. Díky institutu IEVA (krajem zřízená organizace), která tyto cíle začíná ve spolupráci s dalšími firmami řešit, získal z dotačních programů Bergen a Oslo peníze na konkrétní projekty. 

> „Máme prvních deset projektů, které se v tomto roce uskuteční a
> povedou k lepší zádrži vody v krajině, abychom se lépe vypořádali s
> postupujícím suchem,

“ oznamuje dobrou zprávu [Andrej Ramašeuski](https://pardubicky.pirati.cz/lide/andrej-ramaseuski/).
