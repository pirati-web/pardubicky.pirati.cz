---
layout: post
category: CLANKY
title: Třída Míru byla v obležení Pirátů a Starostů i s lídry Bartošem a Rakušanem
date: 2021-09-17T14:00:00+0200
tags: 
    - volby-psp-21
    - Mikuláš-Ferjenčík
    - kampan-volby-2021
author: Piráti Pardubického kraje
image: articles/2021/pcekk.png
---
**V Pardubicích, 17. září 2021 – Pardubická třída Míru ve čtvrtek odpoledne patřila Pirátům a Starostům. Pod dohledem bronzového aviatika Jana Kašpara se konalo veselí s koncerty, divadelní fraškou, skákacím hradem nebo virtuální realitou. A především lidé po celé odpoledne debatovali s celostátními lídry koalice Pirátů a Starostů Ivanem Bartošem a Vítem Rakušanem i krajskými kandidáty.**

Pestrý program si užili jak malí, tak velcí. Děti si mohly zařádit s 3D brýlemi či ve skákacím hradu nebo se nechat dočasně potetovat. Pro ty starší tu byla především možnost si v neformální atmosféře o čemkoliv pohovořit s představiteli koalice. Kromě už zmíněných předsedů obou stran nechyběli krajští kandidáti v čele s Mikulášem Ferjenčíkem a Jiřím Hájkem.

{% asset 'articles/2021/pcekk1.JPG' magick:resize='751x422^' magick:gravity='north' alt='trendy'%}

>"Mám radost, že přišla spousta lidí. Lidem v Pardubickém kraji na budoucnosti naší země záleží." říká o podařeném odpoledni [Mikuláš Ferjenčík](https://www.piratiastarostove.cz/kandidati/bc-mikulas-ferjencik/).

>„O akci byl opravdu velký zájem a já jsem za to rád. Lidi se nepřišli jen podívat, co se to děje, ale skutečně chtěli mluvit o politice. Je super, že se na vlastní oči i uši přesvědčili, že Ivan s Vítkem nejsou žádní 'kluci z plakátu', co kolem sebe rozhazují sliby, ale že to jsou normální a slušní chlapi. To je podle mě v životě i v politice naprostý základ,” dodává [Jiří Hájek](https://www.piratiastarostove.cz/kandidati/ing-jiri-hajek/), krajský lídr Starostů, který v den akce oslavil 60. narozeniny. Od předsedů Bartoše s Rakušanem dostal dort a pirátskou loď. Tu si ale musí ještě sestavit. 

Po počáteční nejistotě se umoudřilo počasí, a tak šly na dračku jahodové nanuky z NANU KÁRY. K poslechu a v některých případech také tanci zahráli reggae hudebník MessanJah a punková kapela Znouzecnost. Jedním z vrcholů odpoledne bylo divadelní vystoupení satirizující aktuální i nedávné politické dění. Ti, kteří šli po třídě Míru dál až na Pernštýnské náměstí, si mohli prohlédnout ŠVINDLbus, tedy muzeum korupčních afér současného vedení země. 

{% asset 'articles/2021/pcekk2.png' magick:resize='751x422^' magick:gravity='north' alt='trendy'%}

Pohodové odpoledne nabídlo celou řadu zabávných a jeden pikantní moment. To když se na akci zničehonic objevila výprava koalice SPOLU. Tak jako na všechny, kteří na třídu Míru ve čtvrtek odpoledne dorazili, je čekalo přátelské přijetí.

➡️  **[Více fotografií naleznet zde](https://www.facebook.com/pirati.pardubicko/posts/4583968038309735)** ⬅️


{% asset 'articles/2021/pcekk3.png' magick:resize='751x422^' magick:gravity='north' alt='trendy'%}
