---
layout: post
category: CLANKY
title: Piráti v Pardubickém kraji hledají pro krajské zastupitelé mediálního asistenta
date: 2021-07-19T14:00:00+0200
tags: 
    - vyberove-rizeni
author: Piráti Pardubického kraje
image: articles/2021/inzerat.jpg
---

**Zajímá Tě krajská politika, fandíš Pirátům a orientuješ se na poli marketingu, copywritingu a sociálních sítí? Pokud ano, tak hledáme právě Tebe!
Transparentní politika je pro nás klíčová, proto pro naše krajské zastupitele hledáme mediálního asistenta. Tento asistent by měl být obeznámen s krajskou politikou Pardubického kraje, měl by umět psát a zpracovávat články, pracovat se sociálními sítěmi a toto vše koordinovat s krajským pirátským zastupitelským klubem v Pardubickém kraji.**

#### Co od Tebe očekáváme?
Výborné komunikační a organizační schopnosti, flexibilitu, výbornou znalost českého jazyka, skvělý psaný projev, zkušenost s copywritingem a znalost sociálních sítí.
Mezi hlavními očekáváními je shoda s našim programem, technická zdatnost, protože budeš v pravidelném kontaktu s našimi zastupiteli. Ke komunikaci využíváme mimo pravidelných osobních schůzek též online komunikační platformu Zulip a další kanály.
Samozřejmým předpokladem je bezúhonnost.

#### Co budeš dělat?
Úzce spolupracovat s našimi zastupiteli, připravovat s nimi výstupy směrem k médiím a veřejnosti
Připravovat tiskové zprávy
Koordinovat komunikaci s vedoucím krajského mediálního odboru a společně řešit jak nejlépe informovat o aktivitách našich krajských zastupitelů média a občany.

#### Co nabízíme?
Práci v týmu pracovitých lidí, kterým není lhostejná budoucnost našeho kraje
Zkušenost s reálným fungováním politiky na krajské úrovni.
Podporu krajského mediálního odboru a centrálního týmu.
Osobní rozvoj v mediální oblasti a PR

#### Odměna:
Články hodnocené 500 Kč/normostranu
Další práce v mediální oblasti 250 Kč/hodina
Předpokládaný rozsah činnosti mezi 25 a 40 hodinami měsíčně dle aktuálních potřeb zastupitelského klubu
Na konci každého kvartálu proběhne vyhodnocení spolupráce s možností bonusové odměny za dobře odvedenou práci.

#### Požadavky na zařazení do výběrového řízení:
Podmínkou zařazení uchazeče do výběrového řízení je vyplnění zaslání životopisu a motivačního dopisu nejpozději do **27.7.2021**, a to na adresy **jana.kolarikova@pirati.cz** a **matej.kubicek@pirati.cz**

#### Termín nástupu:
Ideálně v srpnu 2021

#### Výběrové řízení:
Uchazeče zvolíme formou otevřeného výběrového řízení.
První kolo probíhá vyhodnocením životopisu a motivačního dopisu. Druhé kolo bude probíhat formou praktického ověření požadovaných kritérií. Hodnocení provede výběrová komise složená ze tří osob - zástupce krajského zastupitelského klubu, člena krajského předsednictva a vedoucího krajského mediálního odboru.

Vyhodnocení VŘ bude v anonymizované formě zveřejněno v tomto vlákně na fóru nejpozději 20. 8. 2021. Výběrová komise si vyhrazuje právo prodloužit termín. V případě, že se do VŘ nikdo nepřihlásí nebo pokud přihlášení kandidáti nebudou splňovat základní úroveň požadavků, bude VŘ ukončeno bez výsledku a o dalším postupu pak rozhodne na svém pravidelném zasedání krajský zastupitelský klub.

#### Hodnotící kritéria:
Kompetence vůči požadavkům pozice: 40 %
Znalost pirátského programu a argumentace: 15%
Celkový dojem: 15%
Motivace: 15%
Zkušenosti/vzdělání: 15%
