---
layout: post
category: CLANKY
title: Efektivní třídění odpadu, sběrné dvory a kompostárny pohledem našich kandidátů 
date: 2021-09-14T14:00:00+0200
tags: 
    - ales-nunvar
    - volby-psp-21
    - kampan-volby-2021
author: Piráti Pardubického kraje
image: articles/2021/odpadyPSP.jpg
---

**Odpady - nekonečné téma, které musí řešit každá obec. Své o tom vědí i [Aleš Nunvář](https://www.piratiastarostove.cz/kandidati/ing-ales-nunvar/) a [David Šimek](https://www.piratiastarostove.cz/kandidati/david-simek/). Jak se liší odpadová politika v jejich obcích? A co naopak mají společného? To můžete posoudit v našem rozhovoru.**

**1. Kolik obyvatel má Vaše obec a kolik tun odpadu řešíte?**

*Aleš*: Chrudim má cca 23 tisíc obyvatel a ti vyprodukují kolem 8.000 tun odpadu ročně. Po odečtení tříděných složek a odpadu ze sběrného dvora nám zbyde asi 4,5 tisíc tun směsného odpadu (SKO).

*David*: Příluka má necelých 200 obyvatel a kolem 16 domů a chalup využívaných převážně k rekreaci. Loni tedy bylo z naší obce odvezeno 35,36 tun směsného odpadu. 


**2. Co považujete za největší problém Vaší obce?**

*Aleš*: Právě to vysoké množství SKO. Nová odpadová legislativa nás nutí naučit občany více třídit a tím zmenšit objem SKO. Chrudim má jeden vlastní sběrný dvůr, to však nestačí. Celkově se v oblasti odpadů v minulých deseti letech u nás dost zaspalo, takže máme co dohánět.

*David*: V Příluce se lidé poměrně dobře naučili třídit. Určitá potíž je s ukládáním a svozem nebezpečného a velkoobjemového odpadu, konkrétně s ojetými pneumatikami. Ty nám občané dávají ke svozům, přestože je informujeme o možnosti jejich odevzdání prodejci při nákupu nových. Obec tak vynakládá nemalé finance na jejich likvidaci.


{% asset 'articles/2021/ales1.jpg' magick:resize='751x422^' magick:gravity='north' alt='trendy'%}


**3. Jak plánujete vyřešit nastávající konec skládkování?**

*Aleš*: Projektujeme velký sběrný dvůr, který bychom chtěli během 5 let vybudovat. Cílem je zlepšit třídění, zmenšit zbytkový odpad a snížit náklady na dopravu do spalovny. Součástí bude třídící linka na plasty a papír, překládací stanice na SKO, kompostárna, velké Re-Use centrum (malé již máme) a další sběrný dvůr.

*David*: Konec skládkování se samozřejmě dotkne i naší obce, zejména v ceně za ukládání odpadu. Musíme se proto všichni naučit ještě lépe třídit odpad nebo nakupovat zboží s co nejmenší odpadovou stopou. Vše se sice třídit nedá, ale téma “spalovna” je na delší povídání. 


{% asset 'articles/2021/david1.jpg' magick:resize='751x422^' magick:gravity='north' alt='trendy'%}


**4. Co byste označili jako svůj největší úspěch v oblasti odpadové politiky?**

*Aleš*: Zavedení svozu bioodpadu. Jeho absenci jsem léta kritizoval, a tak jsem rád, že se mohu zasadit o nápravu. Nyní tak spouštíme pilotní projekt pro cca 1500 rodinných domů. Plánujeme i další kroky, například pytlový svoz plastu a papíru od rodinných domů. A hledáme řešení i pro sídliště. 

*David*: V obci se nám podařilo vybudovat obecní kompostárnu a každá domácnost má k dispozici kompostér. Nyní ještě rekonstruujeme plochu pro umístění kontejnerů, nově zde přibude například kontejner na oblečení. 

**5. Jaké máte plány do budoucna?**

*Aleš*: Budoucnost vidím v principech oběhového hospodářství (přístup vedoucí k vytváření minimálního množství odpadu a v technologiích, které z nepotřebného materiálu vytvoří znovu využitelný). Jako příklad uvedu zařízení ERVOeco, které dokáže zpracovat organický odpad a vytvořit použitelný produkt fakticky nahrazující ropu. Se společností již jednáme o umístění zařízení v Chrudimi.

*David*: Obávám, co si o nás pomyslí příští generace. Pokud něco chceme zlepšit, musíme jít sami příkladem. A konkrétní řešení? Třeba více podpory vratných obalů. Líbí se mi například Chorvatsko a jeho zpětný sběr plechovek a PET lahví. Občas se jen stačí podívat kolem sebe a nevymýšlet něco, co jinde už funguje.


