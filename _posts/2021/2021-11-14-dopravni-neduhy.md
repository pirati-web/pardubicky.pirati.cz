---
layout: post
category: CLANKY
title: Dopravní situace v kraji trpí několika neduhy 
date: 2021-11-14T14:00:00+0200
tags: 
    - Krajske-zastupitelstvo
    - výbory
    - zdravotnictvi
author: Piráti Pardubického kraje
image: articles/2021/duchy_cov4.png
---

**Málokteré téma rezonuje mezi lidmi tak často, jako dopravní situace. O té diskutují nejen sami cestující, kteří se přepravují do škol nebo do zaměstnání, ale také řidiči osobních i nákladních automobilů. Existují však řešení, které by mohli současnou situaci zlepšit nebo alespoň následky negativních dopadů zmírnit?**

Bezesporu největší problémy jsou v Pardubickém kraji na silnicích. Absence nedostavěné dálnice D35 je znát každý den a lze tak tuto komunikaci postavit na první místo pomyslného žebříčku problémů. 
>„Všichni víme, že cesta Litomyšlí nebo Vysokým Mýtem v době dopravní špičky je jízdou v jedné velké koloně, a to ještě nesmí dojít v tomto úseku k nehodě. Výstavbou dálnice by se tento problém měl vyřešit, ale objeví se další a na ty je potřeba se připravit. Například v Litomyšli se jedná o využití dvou pruhů stávající silnice I/35 na parkovací plochy. Ještě dříve je potřeba řešit odlehčení dopravy v obcích, které zasáhne zprovoznění prvního úseku D35. Ať už je to zmíněná Litomyšl nebo třeba Vysoké Mýto,“ 
**říká Jiří Ducháček, krajský zastupitel a člen Výboru pro dopravu a dopravní obslužnost.**

S dokončeným prvním úsekem souvisí i další problémy. Podle informací Ředitelství silnic a dálnic bude první třináctikilometrový úsek budované dálnice D35 z Opatovic nad Labem do Časů na Pardubicku zprovozněn 15. prosince. Zprovozněním úseku dojde k určitému odlehčení Pardubic, ale jelikož se nepodařilo dostavět obchvaty obcí, dochází k obavám, že si řidiči najdou cestu třeba Sezemicemi, kde je již teď doprava na hraně propustnosti. Tato obec trpí nadměrnou dopravou již několik desítek let, a k vyřešení problémů je stále notný kus cesty. Problémy nemají pouze autobusy, které se dostávají do časové prodlevy, ale v kolonách stojí hlavně řidiči automobilů. Problém by měly částečně řešit nové semafory, ale jejich efekt bude znám až poté, co se otevře nový úsek dálnice. 
>„Dotazovali jsme se strážníků, kteří stojí u přechodů a pomáhají v Sezemicích přejít dětem do školy, zda semafory pomohou řešit situaci v obci a oni nedokáží odhadnout, zda se něco změní. Podstatné je, že bez jejich pomoci na přechodech by mohlo lehko dojít k nějakému maléru, a to nikdo nechce. Otázkou však je, zda by strážníci nemohli být využiti efektivněji,“ **popisuje konkrétní problém s dopravou Jiří Ducháček.** 

{% asset 'articles/2021/dop1.png' magick:resize='751x422^' magick:gravity='north' alt='trendy'%}


Navazující úsek bohužel bude zprovozněn později, a to kvůli potížím se stavbou mostu přes železniční koridor v Uhersku. ŘSD oznámilo, že patnáct kilometrů nové dálnice z Časů do Ostrova začne sloužit až na přelomu roku 2022 a 2023. V současné době došlo k dalším problémům při betonáži mostu. 
>„Doufám, že ŘSD bude trvat na termínu předání. Další zdržení by určitě znamenalo problémy v dopravě v kraji, a to nejen automobilové, ale i vlakové, neboť součástí budovaného úseku je i výstavba nadjezdu přes železniční stanici Uhersko a silnici III/32263. Stavbu dvě stě metrů dlouhého mostu též komplikuje a brzdí i snaha co nejvíce eliminovat výluky, ty však vznikají i tak, neboť je rekonstruován železniční koridor,“ **informuje o dalším problému krajský zastupitel.** 

{% asset 'articles/2021/dop2.png' magick:resize='751x422^' magick:gravity='north' alt='trendy'%}


V návaznosti na rekonstrukci drážního koridoru je provozována náhradní autobusová doprava. Některé spoje v kraji nemají takovou návaznost jako jsou občané zvyklý.  
>„Je třeba opravdu koordinovat jednotlivé dopravce a věnovat pozornost námitkám od občanů tak, aby neklesal počet lidí cestujících vlakem a byl zachován komfort cestování. S udržením počtu lidí cestujících vlakem souvisí i naše podpora systému jednotného národního tarifu. Ten je součástí naší snahy digitalizovat a využívat moderní technologie. Lidé nemají řešit jakou jízdenku koupí a kdo komu co přeúčtuje. Navíc cestující uspoří čas a zjednoduší se obsluha celého systému,“ **popisuje možná vylepšení na dráze Jiří Ducháček.** 

Pirátská strana mimo jiné klade v oblasti dopravy důraz na přeshraniční spolupráci, kde je v zájmu regionu využít možnosti, které nádražní doprava přináší. 
>„Ve výsledku tu máme přeshraniční trať se slušným potenciálem. Přinejmenším z hlediska udržitelné turistiky. Provozujeme čtyři páry vlaků v podstatě z povinnosti, i když s trochou snahy by mohly mít mnohem větší přínos. Také tu máme elektrizovanou trať, kde nejezdí ani jeden elektrický osobní vlak, přestože sousedi s Polska nám do Lichkova jezdí s moderními elektrickými jednotkami. I to je problém, kterému se chceme v krajském zastupitelstvu věnovat,“ **dodává Jiří Ducháček.** 

{% asset 'articles/2021/dop3.png' magick:resize='751x422^' magick:gravity='north' alt='trendy'%}

